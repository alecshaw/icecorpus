Svo segir Steinn Herdísarson er þá var á skipi Úlfs stallara: (COM:poetry_omitted)
Hann kveður og á hversu mikið lið hvorir höfðu í vísu þessi: (COM:poetry_omitted)
Nú lét Haraldur konungur blása til samlögu skipunum og lét út víkja í móti skipunum Sveins konungs og lét fyrstan fara dreka sinn.
Þá kallaði Úlfur stallari á sína menn: "Leggið fram vort skip næsta konungsskipinu," - sem hér vísar til: (COM:poetry_omitted)
Og nú lætur Haraldur konungur saman tengja skipastafna sína, og þá róa Danir að, og gengu þá lúðrar með ópi og eggjan, og þykjast nú Danir hafa allt vald á Norðmönnum.
Þetta var Lárentíusmessuaftan, og var síð of aftaninn tekið að berjast og barist of nóttina.
Og var Haraldur konungur í fyrirrúminu og skaut þaðan af álmboga, sem Þjóðólfur segir: (COM:poetry_omitted)
Nú verður orrosta in harðasta.
Leggur Sveinn konungur fram sína sveit og sitt (MS:another_MS_used) skip móti Haraldi konungi.
Þar var og Fiður Árnason í þeira liði og leggur á annað borð Sveini konungi og veitir honum lið.
Eggjar nú Sveinn konungur menn sína og biður þá minnast hversu margt illt þeir Haraldur konungur hafa gert í þeira ríki og hversu þungt er að liggja undir þeira ófriði og miklum óveg, - "og látum það spyrjast að vér gangim vel fram og drengiliga.
Eru nú hér með oss margir tígnir menn og góðir drengir, og látum nú um skipta með oss og verum síðan jafnan í friði og miklum veg."
Nú gerist síðan snörp orrosta, og varð gnýr mikill af vopnum manna og kalli.
Hákon leggur framarla í herinn og leitar sér mikils ágætis.
Eigi höfðu Haralds konungs menn skemmri atlögur skipa en Sveins konungs, því að þessi voru skip stærri, en skip Hákonar léku laus í tenglum og renndu svo milli skipanna og á bæði borð.
Það lið var og einkum best búið.
Hafði Hákon verið áður í víkingu og vanið lið sitt.
Það er frá sagt að ekki fjarri landi væri orrostan.
Þá fjaraði uppi skip Skjálgs Erlingssonar, og voru þeir þegar allir drepnir af landherinum, þeim er Sveinn konungur hafði eigi mátt koma á skip sín.
Falla menn nú þykkt með borðum, og verða mörg tíðendi á skammri stundu.
Nú verður þó orrostan annan veg skökk en Danir hugðu, og stóðu Norðmenn þykkt of Harald konung og börðust snarpliga, sem Steinn segir: (COM:poetry_omitted)
Nú víkur mannfallinu á Dani og falla þeir, en sumir flýja undan, og því næst ganga þeir upp á sjálft konungsskipið og ryðja með borðum, sem Þjóðólfur segir: (COM:poetry_omitted)
Hér segir og það að Sveinn konungur flýði á land upp með skútu einni er flotið hafði við lyftingina.
Og í þessum þys höggva Danir tenglin og leggja frá.
Varð því hver fegnastur að fyrst kvæmist frá.
Eftir liggja þar sjö tigir skeiða Dana er hroðnar voru, sem Þjóðólfur kvað: (COM:poetry_omitted)
Þetta kvað Arnórr: (COM:poetry_omitted)
Enn segir hann hve mjög áður var þröngt kosti Sveins konungs, áður hann flýði: (COM:poetry_omitted)
Nú flýr braut allur Danaher, en Norðmenn sækja nú eftir þeim og minnast nú hversu Danir kenndu þeim róðurinn í Jótlandshafi.
Reka nú flóttann á haf út.
