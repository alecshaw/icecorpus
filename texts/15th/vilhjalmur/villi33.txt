Taka nú sín sverð og berjast sterklega og það fyrsta högg er Reginbald hjó kom í knésbót Griffon og tók úr allan kálfann niður að hælunum. Griffon hjó nú til Reginbalds og klauf allan skjöldinn og nam oddurinn lærið og var það illt sár.
Reginbald hjó fót undan Griffon í ristarlið.
Þá hjó Griffon til Reginbalds og stefndi í hjálminn en hann snaraðist undan.
Höggið kom á herðarnar og rifnaði öll brynjan en skinn þau sem voru undir hans treyju mátti eigi járn bíta en þó varð Reginbald sinnulaus af því höggi og steyptist í fang Griffon (P:113) og hafði sverðið frammi fyrir sér og kom oddurinn í naflastað Griffon og gekk út um hrygginn og féll Griffon ofan á Reginbald en einn riddari dró hann út undan honum og var hann í óviti.
Jós riddarinn á hann köldu vatni og raknaði hann við.
Var þá auð sú fylking svo engi maður lifði.
