(VS:XI_24P) Því hann var góður maður og fullur af heilögum anda og trúar. 
Og margt fólk jókst þar Drottni. 
(VS:XI_25P) En Barnabas fór til Tarsen að hann frétti upp Sálum. 
(VS:XI_26P) Og er hann hafði fundið hann, fylgdi hann honum í Antiokkiam. 
Og það skeði svo að þeir voru til samans árið allt hjá þeim söfnuði, kenndu þar og mörgu fólki svo að lærisveinarnir kölluðust fyrst í Antiokkia kristnir.
(VS:XI_27P) En á þeim dögum komu spámenn af Jerúsalem til Antiokkiam. 
(VS:XI_28P) Og einn af þeim stóð upp, Agabus að nafni. 
Hann tilteiknaði fyrir andann mikið hungur er koma skyldi í öllum veraldar heimi, hvert eð skeði undir Kládío keisara. 
(VS:XI_29P) En lærisveinarnir lögðu til, hver eftir því sem hann formátti, og sendu þeim bræðrum til bjargar er bjuggu í Júdea, (VS:XI_30P) hvað þeir gjörðu og sendu til þeirra öldunga fyrir hendur Barnabe og Sáls.
Tólfti kapítuli
(VS:XII_1P) En á þeim tíma lagði Heródes konungur hendur á nokkra af safnaðinum að pína þá. 
(VS:XII_2P) Hann lét þá drepa Jakob, bróður Jóhannis, með sverði. 
(VS:XII_3P) Og er hann sá að það þekktist Gyðingum, fór hann til og lét höndla Petrum. 
En þetta var um páska. 
(VS:XII_4P) Og sem hann hafði hann grípa látið, lét hann setja hann í myrkvastofu og fékk hann í hendur inum fjórða parti fjórðungastaðaskiptis hermanna til varðveislu, viljandi eftir páskana fram leiða hann fólkinu. 
(VS:XII_5P) Og Pétur geymdist að sönnu í myrkvastofu, en söfnuðurinn bað í ákafa fyrir honum til Guðs. 
(VS:XII_6P) Og þá er Heródes vildi hann fram leiða láta, svaf Pétur á þeirri nótt meðal tveggja stríðsmanna, bundinn tveimur járnhlekkjum, en varðmennirnir forvöruðu úti fyrir dyrunum myrkvastofuna.
(VS:XII_7P) Og sjá, að engill Drottins stóð þar, og ljós skein í húsinu. 
Hann laust á síðu Péturs, upp vakti hann og sagði: Statt upp skyndilega. 
Og hlekkirnir féllu af hans höndum. 
(VS:XII_8P) Engillinn sagði þá til hans: Gyrt þig og lát skó þína á þig. 
Og hann gjörði svo. 
Hann sagði og til hans: Legg þinn kyrtil yfir þig og fylg mér. 
(VS:XII_9P) Og hann gekk út og fylgdi honum. 
Og eigi vissi hann það til sanns sem fyrir engilinn gjörðist, heldur meinti hann sig sýn sjá. 
(VS:XII_10P) Og þeir gengu um hið fyrsta og annað varðhald og komu til járnhliðsins er lá til borgarinnar, en það lauk sér upp sjálft, og þeir gengu út. 
En sem þeir reikuðu fram eitt stræti, veik engillinn sér jafnsnart frá honum.
(VS:XII_11P) Og er Pétur kom til sjálfs síns sagði hann: Nú veit eg sennilega það Drottinn sendi engil sinn og frelsað[i] mig af hendi Heródis og af allri eftirvæntan Gyðingalýðs. * 
(VS:XII_12P) Og sem hann gætti sín, kom hann til húsa Maríu, móður Jóhannis, þess sem kallaður var Markús, hvar eð margir voru til samans komnir og báðust fyrir. 
(VS:XII_13P) En sem Pétur laust á dyrahurðina, gekk stúlka fram að sjá til, sú Róde var að nafni. 
(VS:XII_14P) Og er hún þekkti hljóð Péturs, lauk hún eigi upp hurðinni (P: 263) fyrir feginleika, heldur hljóp hún inn og sagði að Pétur stæði úti fyrir hurðinni. 
(VS:XII_15P) En þeir sögðu til hennar: Ertu galin? 
Hún hélt því fastara á að það væri svo. 
Þeir sögðu: Það er hans engill. 
(VS:XII_16P) En Pétur klappaði því tíðara á, og er þeir luku upp, sáu þeir hann og undruðust. 
(VS:XII_17P) En hann benti þeim með hendinni að þeir þegði og sagði frá hverninn Drottinn hefði leitt hann út úr myrkvastofunni og sagði: Kunngjörið þetta Jakobi og bræðrunum. 
Hann gekk út þaðan og fór burt í annan stað.
(VS:XII_18P) En þá dagur kom, var eigi lítil angursemi á milli stríðsmannanna hvað vorðið hafði af Pétri. 
(VS:XII_19P) En er Heródes heimti hann og fann eigi, lét hann forheyra varðmennina og skipaði þá burt leiða, fór síðan af Júdea ofan til Sesarea, og þar dvaldist hann. 
(VS:XII_20P) En Heródes var missáttur við þá í Týro og Sídon. 
En þeir komu með einu samheldi til hans og ráðguðust um við Blastum, hver eð var konungsins dróttseti, og beiddust friðar af því að þeirra byggðarlög nærðust af konungsins landi. 
(VS:XII_21P) En á tilsettum degi klæddist Heródes konunglegum skrúða, settist á dómstólinn og hóf sér ræðu til þeirra. 
(VS:XII_22P) En fólkið tók að kalla: Guðs rödd er þetta, en eigi manns. 
(VS:XII_23P) Jafnskjótt sló hann engill Drottins af því hann gaf eigi Guði heiðurinn. 
Varð hann etinn af möðkum og andaðist.
(VS:XII_24P) Orð Drottins tóku að vaxa og margfaldast. 
(VS:XII_25P) En þeir Barnabas og Sálus komu til Jerúsalem aftur og afentu þeim þær vistir og tóku með sér Jóhannem, þann er að viðurnefni hét Markús.
Þrettándi kapítuli
(VS:XIII_1P) Og í þeim söfnuði, sem var í Antiokkia, voru spámenn og lærifeður, meðal hverra var Barnabas og Símon, er kallaðist Níger, og Lútíus hinn sýrlenski og Manaen, sá eð var samfóstri Heródis tetrarka, og Sálus. 
(VS:XIII_2P) Og þann tíð þeir þjónuðu Drottni og föstuðu, sagði heilagur andi: Útveljið mér Barnabam og Sálum í það verk sem eg hefi þá til kjörið. 
