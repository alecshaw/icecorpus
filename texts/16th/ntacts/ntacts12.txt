(VS:XV_35P) Páll og Barnabas dvöldust í Antiokkia, kenndu og boðuðu samt öðrum fleirum orð Drottins.
(VS:XV_36P) En eftir nokkra daga sagði Páll til Barnaba: Föru (P: 271) við aftur og vitjum bræðra vorra um allar borgir, í hverjum við höfum boðað orð Drottins, hverninn að þeir haga sér. 
(VS:XV_37P) En Barnabas gaf til ráð að þeir tæki með sér Jóhannem, sá er auknefndist Markús. 
(VS:XV_38P) En Páll vildi ekki að sá, sem frá þeim hafði snúið úr Pamfýlía og gekk eigi með þeim í verk, skyldi eigi með fylgja.
(VS:XV_39P) Og svo hart sundurþykki varð þeirra á milli að hvor skildi við annan. 
Og Barnabas tók að sönnu Markum með sér og sigldi í Kýpriam. 
(VS:XV_40P) En Páll kjöri sér Sílam og var af bræðrunum Guðs náð bífalaður. 
(VS:XV_41P) Og hann gekk um Sýriam og Kilitiam styrkjandi söfnuðina.
Sextándi kapítuli
(VS:XVI_1P) En er hann kom til Derben og Lýstran, og sjá, að lærisveinn nokkur var þar, Tímóteus að nafni, sonur einnrar trúaðrar Gyðingakonu, en að feðerni girskur. 
(VS:XVI_2P) Þessum báru þeir bræður gott vitni sem voru í Lýstram og Íkonía. 
(VS:XVI_3P) Þennan vildi Páll með sér fara láta, tók að sér og umskar hann fyrir sakir þeirra Gyðinga sem voru í þeim stöðum því að þeir vissu allir það hans faðir var girskur. 
(VS:XVI_4P) En þar þeir fóru um borgir, buðu þeir í þeim að varðveita þær setningar sem skikkaðar höfðu verið af postulunum og prestum þeim sem til Jerúsalem voru, (VS:XVI_5P) og svo styrktust söfnuðurnir í trúnni og fjölguðust daglega að tölu.
(VS:XVI_6P) Og þá þeir gengu um Frýgiam og Galitíuríki, var þeim forboðið af helgum anda að tala Guðs orð í Asía. 
(VS:XVI_7P) En sem þeir komu til Mýsíam, freistuðu þeir að ganga í Bitiníam, og andinn lofaði þeim það eigi. 
(VS:XVI_8P) En þá þeir gengu yfir um Mýsíam, fóru þeir ofan til Tróaden. 
(VS:XVI_9P) Og Páli var sjón sýnd um nóttina að maður nokkur af Makedónía stóð og bað hann og sagði: Far þú í Makedóníam og hjálpa oss. 
(VS:XVI_10P) En sem hann hafði sjónina séð, stunduðum vér strax að reisa í Makedónía fullgjörðir í því það Drottinn kallaði oss að predika þeim guðsspjöll. 
(VS:XVI_11P) En þá vér leystum frá Tróada, (P: 272) komu vær á réttu skeiði til Samótíatíon og annars dags til Neapólin (VS:XVI_12P) og þaðan til Filippis, hver að er hin æðsta og frelsis höfuðborg í Makedónía.
Og vær dvöldust í sömu borg nokkra daga. 
(VS:XVI_13P) Og á þvottdeginum gengu vér út af borginni að því vatni, hvar þeir plöguðu að biðjast fyrir, settum oss og töluðum til þeirra kvenna er þar komu til samans. 
(VS:XVI_14P) Og kona nokkur guðrækin, Lýdía að nafni, hver eð purpura seldi, verandi út af Tíatírisborg, heyrði til, hverrar hjarta Drottinn opnaði svo að hún gætti að því hvað af Páli sagðist. 
(VS:XVI_15P) En sem hún og hennar hús var skírt, beiddi hún oss og sagði: Ef þér haldið mig trúaða vera í Drottni, þá gangið inn í mitt hús og blífið þar. 
Og hún neyddi oss.
(VS:XVI_16P) En það skeði þá vér gengum til bænar að stúlka nokkur, sú er hafði sannsagnaranda, hljóp í móti oss, hver eð gjörði sínum lánardrottnum mikinn bata í sannsögli. 
(VS:XVI_17P) Þessi sama fylgdi Páli og oss alls staðar eftir, kallaði og sagði: Þessir menn eru þjónar Guðs hins hæðsta, þeir eð boða yður hjálpræðisgötu. 
(VS:XVI_18P) Þetta gjörði hún um marga daga. 
En það gramdist Páli. 
Því snerist hann við og sagði til andans: Eg býð þér í nafni Jesú Kristi að þú farir út frá henni. 
Og hann fór út á samri stund.
(VS:XVI_19P) En er drottnar hennar sáu það að von sinnar ábatanar var úti, gripu þeir Pál og Sílam (VS:XVI_20P) og leiddu þá á torg til höfðingjanna og færðu þá fyrir yfirboðarana og sögðu: Þessir menn gjöra styrjöld í borg vorri með því þó þeir eru Gyðingar (VS:XVI_21P) og boða þá venju er oss hæfir eigi með að taka né að gjöra með því vér erum rómverskir. 
(VS:XVI_22P) Og fólkið æstist upp í móti þeim, yfirboðaranir létu þá af fötum færa og buðu að strýkja þá. 
(VS:XVI_23P) Og er þeir höfðu veitt þeim stóra húðstroku, snöruðu þeir þeim í myrkvastofu og buðu myrkvastofuverðinum að geyma þá grandvarlega. 
(VS:XVI_24P) Og hann tók slíkt boð að sér og kastaði þeim í hið innsta varðhald og setti þeirra fætur í stokk.
(VS:XVI_25P) En um miðnætti báðust þeir fyrir, Páll og Sílas, og lofuðu Guð, og þeir heyrðu til þeirra sem í varðhaldinu voru. 
(VS:XVI_26P) En jafnsnart varð mikill jarðskjálfti svo að (P: 273) hrærðist allur grundvöllur myrkvastofunnar. 
Og jafnsnart opnuðust allar dyr og allra þeirra fjötur upp leystust. 
(VS:XVI_27P) En sem myrkvastofuvörðurinn vaknaði og sá myrkvastofudyrnar opnar, dró hann út sverð og vildi fyrirfara sér, meinandi bandingjana burt flýða. 
(VS:XVI_28P) En Páll kallaði hárri röddu og sagði: Gjör þér ekkert vont það vér erum hér allir.
(VS:XVI_29P) En hann heimti ljós, gekk inn og af ótta sleginn féll hann Páli og Síla til fóta, (VS:XVI_30P) leiðandi þá út og sagði: Herrar mínir, hvað byrjar mér að gjöra það eg verði frelsaður? 
(VS:XVI_31P) En þeir sögðu: Trú þú á Drottin Jesúm, svo verður þú hólpinn og þitt hús. 
(VS:XVI_32P) Og þeir sögðu honum orð Drottins og öllum þeim er í hans húsi voru. 
(VS:XVI_33P) Hann tók þá að sér á sömu stund nætur og þerrði benjar þeirra. 
Hann lét þá og skíra jafnsnart sjálfan sig og allt sitt hús. 
(VS:XVI_34P) Og þá leiddi hann þá í sitt hús, reisti upp borð fyrir þeim, og hann gladdist með öllu sínu húsi það hann var á Guð trúaður vorðinn.
(VS:XVI_35P) Og er dagaði, sendu yfirboðararnir þénara staðarins þangað og sögðu: Láttu þessa menn lausa. 
(VS:XVI_36P) En myrkvastofuvörðurinn kunngjörði þessi orð Páli að yfirboðararnir hefði þangað sent, - að þér skylduð lausir látast. 
Því gangið nú út og farið í friði. 
(VS:XVI_37P) En Páll sagði til þeirra: Þeir hafa almennilega án dóms látið húðfletta oss rómverska menn og í myrkvastofu kastað, og nú vilja þeir reka oss út heimuglegana. 
Eigi skal svo, heldur komi þeir sjálfir og reki oss út. 
