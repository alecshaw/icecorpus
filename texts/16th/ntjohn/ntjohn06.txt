(VS:V_44J) Hverninn megi þér trúa þar sem þér takið dýrð innbyrðis hver af öðrum, og þá dýrð sem af einum Guði er, hennar leiti þér eigi?
(VS:V_45J) Eigi skulu þér það meina að eg muni klaga yður fyrir föðurnum. 
Þar er sá sem yður klagar, Moyses, á hvern þér vonið. 
(VS:V_46J) Ef þér tryðuð Moysi svo tryðuð þér og mér því að af mér skrifaði hann. 
(VS:V_47J) Því ef þér trúið eigi hans skrifi, hverninn megi þér þá mínum orðum trúa? *

Sétti kapítuli
(VS:VI_1J) Eftir það fór Jesús burt yfir sjávarhaf Galílee til staðarins Tíberias. 
(VS:VI_2J) Og mikill mannfjöldi fylgdi honum eftir af því að þeir sáu þau jarteikn er hann gjörði á (P:195) sjúkum. 
(VS:VI_3J) Jesús gekk þá upp á eitt fjall og settist þar sjálfur meður sínum lærisveinum. 
(VS:VI_4J) Þá var og páskahátíð Gyðinga nálæg. 
(VS:VI_5J) Jesús hóf þá upp sín augu og sá að margt fólk dreif að honum. 
Sagði hann við Filippum: Hvar kaupum vér brauð það þessir neyti? 
(VS:VI_6J) En þetta sagði hann af því að hann vildi reyna hann því að hann vissi sjálfur hvað hann vildi gjöra.
(VS:VI_7J) Filippus svaraði honum: Tvö hundruð peninga brauð nægjast þeim eigi þó að hver einn fái þá nokkuð lítið. 
(VS:VI_8J) Þá sagði honum einn af hans lærisveinum, Andrés, bróðir Símonar Petri: (VS:VI_9J) Hér er eitt ungmenni. Sá hefir fimm byggbrauð og tvo fiska. 
En hvað skal þetta á meðal svo margra? 
(VS:VI_10J) Þá sagði Jesús: Látið mennina setjast niður. 
Þar var í þeim stað mikið gras. 
Þá settust þar niður karlmenn að tölu nær fimm þúsundum. 
(VS:VI_11J) Jesús tók brauðin og gjörði þakkir, fékk sínum lærisveinum, en lærisveinarnir fengu þeim sem niður höfðu sest, líka einninn af fiskunum svo mikið sem þeir vildu.
(VS:VI_12J) En þá þeir voru mettir, sagði hann til sinna lærisveina. 
Safnið saman þær leifar sem af ganga svo ekki spillist. 
(VS:VI_13J) En þeir söfnuðu saman og fylltu upp tólf karfir meður þessar leifar af fimm byggbrauðum, hvert eð auk var þess sem þeir höfðu neytt. 
(VS:VI_14J) Þá er þessir menn sáu það að Jesús gjörði þetta teikn, sögðu þeir: Þessi er sannlega sá spámaður sem í heiminn skal koma. 
 * (VS:VI_15J) En þá Jesús fann það að þeir mundu koma að grípa hann og kjósa til konungs, flýði hann einn upp aftur á fjallið.*
(VS:VI_16J) Að kveldi gengu hans lærisveinar ofan til sjávar, (VS:VI_17J) stigu þar á skip, og þá þeir komu yfir um þann sjó til Kaparnaum, var þegar myrkt vorðið. 
Jesús var þá eigi kominn til þeirra, (VS:VI_18J) en sjórinn tók að æsast upp af miklu veðri. 
(VS:VI_19J) Þeir höfðu þá róið svo nær sem fimm og tuttugu eður (xxx) skeiða. 
Þeir sáu þá Jesúm ganganda á sjónum og kominn nær skipinu. 
Þeir óttuðust þá, (VS:VI_20J) en hann sagði til þeirra: Eg em, óttist þér eigi. 
(VS:VI_21J) Þá vildu þeir hafa tekið hann inn á skipið, og jafnsnart var skipið komið að því landi sem þeir fóru til.
(VS:VI_22J) Annan dag eftir sá fólkið sem hinumegin sjávarins (P:197) stóð að eigi var þar annað skip til nema það eina sem hans lærisveinar höfðu á stigið, og Jesús hafði eigi sjálfur stigið á það skip meður sínum lærisveinum, heldur voru hans lærisveinar einir af stað farnir. 
(VS:VI_23J) Þar komu og yfir um önnur skip frá Tíberias, hvar nærri er þeim stað sem þeir höfðu brauðin etið fyrir herrans þakkargjörð. 
(VS:VI_24J) Og þá er fólkið sá að Jesús var eigi þar og eigi heldur hans lærisveinar, steig það á skipin, komu til Kaparnaum og leituðu að Jesúm.
(VS:VI_25J) Og þá þeir höfðu fundið hann hinumegin sjávarins, sögðu þeir til hans: Rabbí, nær komt þú hingað? 
(VS:VI_26J) Jesús svaraði þeim og sagði: Sannlega, sannlega segi eg yður: Þér leitið mín eigi af því að þér sáuð teiknin, heldur af því að þér neyttuð af brauðunum og urðuð saddir. 
(VS:VI_27J) Verkið eigi þeirrar fæðu sem líst, heldur þeirrar sem stöðug blífur til eilífs lífs, hverja eð mannsins sonur mun gefa yður. 
Því að Guð faðir hefir hann innsiglað.
(VS:VI_28J) Þá sögðu þeir til hans: Hvað skulu vér þá gjöra svo vér gjörum Guðs verk? 
(VS:VI_29J) Jesús svaraði og sagði þeim: Það eru Guðs verk að þér trúið á hann, þann hann sendi. 
(VS:VI_30J) Þá sögðu þeir til hans: Hvert gjörir þú fyrir teikn svo að vér sjáum og trúum þér, eður hvað gjörir þú? 
(VS:VI_31J) Feður vorir átu himnabrauð í eyðimörku sem skrifað stendur: Hann gaf þeim að eta brauð af himni. 
(VS:VI_32J) Þá sagði Jesús til þeirra: Sannlega, sannlega segi eg yður að eigi gaf Moyses yður brauð af himni, heldur gefur faðir minn yður satt brauð af himni. 
(VS:VI_33J) Því að þetta er Guðs brauð það sem af himni sté ofan og heiminum gefur líf.
(VS:VI_34J) Þeir sögðu þá við hann: Herra, gef þú oss jafnan þetta brauð. 
(VS:VI_35J) En Jesús sagði þeim þá: Eg em það lífs brauð. 
Hver hann kemur til mín, þann mun eigi hungra, og sá hann trúir á mig, hann mun aldregi þyrsta.
* (VS:VI_36J) Eg sagða yður það þér hafið mig sénan og trúið þó eigi. 
(VS:VI_37J) Allt hvað faðirinn gefur mér, það kemur til mín, og hvern þann sem til mín kemur, hann mun eg eigi út reka. 
