(VS:VI_39J) Þetta er föðursins vilji, þess mig senda (P:198) að eg glati öngu af öllu því sem hann gaf mér, heldur skal eg upp vekja það á efsta degi. 
(VS:VI_40J) En það er míns föðurs vilji, þess mig sendi, að hver sá sem soninn sér og trúir á hann hafi eilíft líf, og eg mun upp vekja hann á efsta degi.
(VS:VI_41J) Þá mögluðu Júðar yfir því það hann sagði: Eg em það brauð, hvert eð ofan sté af himni. 
(VS:VI_42J) Og þeir sögðu svo: Er eigi Jesús þessi sonur Jósefs, hvers að vér þekkjum bæði föður og móður? 
Hverninn segir hann þá það eg em ofan stiginn af himni? 
(VS:VI_43J) Jesús svaraði þeim: Möglið eigi innbyrðis.
(VS:VI_44J) Enginn fær til mín komið nema sá faðir, sem mig sendi, togi hann, og eg mun upp vekja hann á efsta degi. 
(VS:VI_45J) Svo er og skrifað á spámannabókum að þeir munu allir verða af Guði lærðir. 
Hver helst sem heyrir af föðurnum og lærir það, sá kemur til mín. 
(VS:VI_46J) Eigi það að nokkur hafi föðurinn sénan nema sá sem er af Guði, hann hefir séð föðurinn.
(VS:VI_47J) Sannlega, sannlega þá segi eg yður að hver sem trúir á mig, hann hefir eilíft líf. 
(VS:VI_48J) Eg em lífsins brauð. 
(VS:VI_49J) Feður yðrir átu himnabrauð í eyðimörku og eru dauðir. 
(VS:VI_50J) Þessi er það brauð sem ofan sté af himni að hver sem etur af því, hann deyr eigi.
(VS:VI_51J) Eg em það lifanda brauð sem af himni sté ofan. 
Hver sem etur af þessu brauði, sá lifir eilíflega. 
Og það brauð, sem eg mun gefa, er mitt hold, hvert að eg mun út gefa heiminum til lífs.
(VS:VI_52J) Júðar þráttuðu þá sín á milli, svo segjandi: Hverninn fær þessi gefið oss sitt hold að eta? 
(VS:VI_53J) Jesús sagði til þeirra: Sannlega, sannlega segi eg yður: Nema ef þér etið hold mannsins sonar og drekkið hans blóð, þá hafi þér ekki lífið með yður. 
(VS:VI_54J) Hver hann etur mitt hold og drekkur mitt blóð, sá hefir eilíft líf, og eg mun upp vekja hann á efsta degi. 
(VS:VI_55J) Því að mitt hold er sönn fæða, og mitt blóð er sannur drykkur. 
(VS:VI_56J) Hver hann etur mitt hold og drekkur mitt blóð, sá blífur í mér og eg með honum. 
(VS:VI_57J) Líka sem að mig sendi lifandi faðir og eg lifi sakir föðursins, svo og hver hann etur mig, sá mun og lifa fyrir mínar sakir.
(VS:VI_58J) Þetta er það brauð sem ofan sté af himni. 
Eigi svo sem það er yðrir (P:199) feður höfðu himnabrauð etið og eru dauðir. 
Hver hann etur þetta brauð, sá lifir að eilífu.
(VS:VI_59J) Þetta sagði hann kennandi í samkunduhúsinu til Kaparnaum. 
(VS:VI_60J) En margir af hans lærisveinum, sem þetta heyrðu, sögðu: Hörð er þessi ræða. 
Hver kann henni að heyra? 
(VS:VI_61J) En Jesús vissi meður sjálfum sér að hans lærisveinar mögluðu af þessu. 
Þá sagði hann til þeirra: Misþokkar yður þetta? (VS:VI_62J) Hvað mun þá ef þér sæjuð mannsins son upp stíga þangað sem hann var fyrrum. 
(VS:VI_63J) Andinn er sá eð lífgar, holdið er til einskis neytt. 
Þau orð er eg tala fyrir yður, þau eru andi og líf. 
(VS:VI_64J) En nokkrir eru þeir af yður, hverjir eigi trúa. 
Því að Jesús vissi af upphafi hverjir eigi voru trúaðir og hver sá var er hann mundi svíkja. 
(VS:VI_65J) Og hann sagði: Fyrir því sagða eg yður það enginn fær til mín komið nema að honum sé það gefið af mínum föður.
(VS:VI_66J) Eftir það gengu margir af hans lærisveinum aftur til baka og gengu eigi lengur þaðan af meður honum. 
(VS:VI_67J) Þá sagði Jesús til þeirra tólf: Vilji þér og frá ganga? 
(VS:VI_68J) En honum svaraði Símon Petrus: Herra, hvert skulu vær fara? 
Þú hefir orð eilífs lífs, (VS:VI_69J) vér trúum og kennum það þú ert Kristur, sonur Guðs lifanda. 
(VS:VI_70J) Jesús svaraði þeim: Hefi eg eigi útvalið yður tólf, og einn af yður er fjandi. 
(VS:VI_71J) En hann sagði af Júdasi Símonssyni Ískaríot því að hann sveik hann þó að hann væri einn af tólf.
Sjöundi kapítuli
(VS:VII_1J) Eftir þetta gekk Jesús um Galíleam því að hann vil eigi ganga um Júdeam af því að Gyðingar vildu helslá hann. 
(VS:VII_2J) Þá var og nálæg tjaldbúðarhátíð Gyðinga. 
(VS:VII_3J) Bræður hans sögðu þá til hans: Far þú héðan og gakk til Júðalands svo að þínir lærisveinar sjái þau verk eð þú gjörir. 
(VS:VII_4J) Því að sennilega gjörir enginn sá nokkuð leynilega sem sjálfur hann eftir leitar kunnur að verða. 
Ef þú gjörir það, þá opinbera þú sjálfan þig heiminum.
(VS:VII_5J) Því hans bræður trúðu eigi á hann.
