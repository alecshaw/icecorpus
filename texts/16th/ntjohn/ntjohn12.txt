Eitt veit eg að eg var blindur og nú sé eg. 
(VS:IX_26J) Þeir sögðu þá enn til hans: 
Hvað gjörði hann þér? 
Eður hverninn lauk hann upp þínum augum? 
(VS:IX_27J) Hann svaraði þeim: 
Eg sagða yður það. 
Hafi þér ekki heyrt það? 
Til hvers vilji þér heyra það aftur? 
Eða vilji þér verða hans lærisveinar? 
(VS:IX_28J) Þá bölvuðu þeir honum og sögðu: 
Þú ert hans lærisveinn, en vær erum Moyses lærisveinar. 
(VS:IX_29J) Vér vitum að Guð talaði við Moyses, en vér vitum eigi hvaðan þessi er.
(VS:IX_30J) Sjá maður svaraði og sagði þeim: 
Það er undarlegt að þér vitið eigi hvaðan hann er, og þó lauk hann upp mínum augum. 
(VS:IX_31J) En vér vitum að Guð heyrir eigi synduga, heldur það ef nokkur er Guðs dýrkari og gjörir eftir hans vilja, þann heyrir hann. 
(VS:IX_32J) Um aldur hefir það eigi heyrt verið að nokkur hafi upp lokið þess manns augum sem blindur var borinn. 
(VS:IX_33J) Væri þessi maður eigi af Guði, þá mætti hann ekkert gjöra. 
(VS:IX_34J) Þá svöruðu þeir og sögðu til hans. 
Allur ert þú í synd alinn, og þú lærir oss. 
Og þá ráku þeir hann út.
(VS:IX_35J) Þá Jesús heyrði það að þeir höfðu hann út rekið og er hann fann hann, þá sagði hann til hans: 
Trúir þú á Guðs son? 
(VS:IX_36J) Hann svaraði og sagði: Herra, hvar er hann það eg trúi á hann? 
(VS:IX_37J) Jesús sagði til hans: 
Þú sátt hann, og hann sem við þig talar, sá er hann. 
(VS:IX_38J) Hinn svaraði: Herra, eg trúi. 
Og hann tilbað hann. 
(VS:IX_39J) Jesús sagði honum: Til dóms kom eg í þennan heim að þeir, sem eigi sjá, skyldu sjá og að þeir verði blindir sem sjá.
(VS:IX_40J) Og nokkrir af faríseis heyrðu þetta sem hjá honum voru og sögðu til hans: 
Eða eru vér þá blindir? 
(P:208) (VS:IX_41J) Jesús sagði þeim: 
Ef þér væruð blindir, þá hefðu þér öngva synd. 
Nú fyrst þér segið: 
Vér sjáum, þá blífur yðar synd.

Tíundi kapítuli
(VS:X_1J) Sannlega, sannlega segi eg yður: 
Hver hann gengur eigi inn um dyrnar í sauðahúsið, heldur stígur hann inn með öðrum hætti, sá er þjófur og spillvirki. 
(VS:X_2J) En sá sem gengur inn um dyrnar, hann er hirðir sauðanna. 
(VS:X_3J) Fyrir honum lýkur dyravörðurinn upp, og sauðirnir heyra hans rödd, og hann kallar sína sauði með nafni, leiðir þá og út. 
(VS:X_4J) Og þá hann hefir sína sauði út látið, gengur hann frammi fyrir þeim, sauðirnir fylgja honum og eftir því að þeir þekkja hans rödd. 
(VS:X_5J) En öðrum annarlegum fylgja þeir eigi eftir, heldur flýja þeir frá honum því að þeir kenna eigi annarlegra rödd. 
(VS:X_6J) Þessa málsgrein talaði Jesús til þeirra, en þeir vissu eigi hvað hann sagði þeim.
(VS:X_7J) Þá sagði Jesús enn aftur til þeirra: 
Sannlega, sannlega þá segi eg yður að eg em dyr sauðanna. 
(VS:X_8J) Og allir hverjir helst fyrir mér komu, þeir eru þjófar og spillvirkjar, og sauðirnir hlýddu þeim eigi. 
(VS:X_9J) Eg em dyrnar. 
Ef nokkur gengur inn um mig, sá mun frelsast. 
Hann mun og ganga út og inn, hann skal og finna sitt fóður. 
(VS:X_10J) Þjófurinn kemur ei til annars en hann steli, drepi og fordjarfi. 
