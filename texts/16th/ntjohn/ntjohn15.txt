Herra, ef þú hefðir hér verið, þá væri bróðir minn eigi látinn. 
(VS:XI_33J) Sem Jesús sá hana nú gráta og þá Gyðinga grátandi er með henni komu, byrstist hann við í sínum anda og hryggðist með sjálfum sér (VS:XI_34J) og sagði: 
Hvar hafi þér lagt hann? Þeir sögðu honum: Herra, kom og skoða. 
(VS:XI_35J) En þá tárfelldi Jesús. 
(VS:XI_36J) Þá sögðu Gyðingar: Sjáið, hversu kæran hann hefir haft hann. 
(VS:XI_37J) En aðrir af þeim sögðu: 
Mátti hann, sem opnaði blinds manns augu, eigi gjöra við því að þessi hefði ekki dáið? 
(VS:XI_38J) Jesús sturlaðist þá enn með sjálfum sér, og þá kom hann til grafarinnar, (P:212) en það var einn jarðmunni, steinn var þar og yfir lagður.
(VS:XI_39J) Jesús sagði: Takið af steininn. 
Þá sagði Marta, systir hins dauða, til hans: 
Herra, hann lyktar nú því að hann er ferdagaður. 
(VS:XI_40J) Jesús sagði til hennar: 
Sagði eg þér ekki að ef þú tryðir, þá mundir þú sjá Guðs dýrð? 
(VS:XI_41J) Þá tóku þeir steininn ofan af þeim stað sem hinn dauði var í lagður. 
En Jesús hóf þá sín augu upp og sagði: 
Faðir, eg þakka þér það þú heyrðir mig, (VS:XI_42J) en eg veit þó að þú heyrir mig jafnan, heldur fyrir fólksins sakir sem hér stendur í kring, þá sagði eg það svo að það trúi því að þú sendir mig.
(VS:XI_43J) Þá hann hafði þetta sagt, kallaði hann hárri röddu: 
Lasari, kom þú út. 
(VS:XI_44J) Og þá strax kom sá út sem dauður hafði verið, reyrður með líkböndum að höndum og fótum, og um hans ásjón var sveipað meður sveitadúki. 
Jesús sagði til þeirra: Leysið hann, látið burt ganga. 
(VS:XI_45J) Margir af Gyðingum, sem komið höfðu til Mariam og sáu hvað Jesús gjörði, þá trúðu á hann.
(VS:XI_46J) En sumir af þeim gengu burt til faríseis og sögðu þeim hvað Jesús hafði gjört.
(VS:XI_47J) Þá samtóku biskupar og farísei eitt ráð og sögðu: 
Hvað skulu vær til gjöra því að þessi maður gjörir mörg teikn? 
(VS:XI_48J) Ef vér sleppum honum svo, þá trúa allir á hann, og þá koma Rómverjar að taka vort land og lýði. 
(VS:XI_49J) En einn af þeim, Kaífas að nafni, sá sem það sama ár var biskup, sagði til þeirra: 
Þér vitið ekkert (VS:XI_50J) og hugleiðið ekkert að betra er fyrir oss að einn maður deyi fyrir fólkið svo að eigi tapist allur lýður. 
(VS:XI_51J) En þetta sagði hann ei af sjálfum sér, heldur af því að hann var þess árs biskup. 
Þá spáði hann að Jesús skyldi deyja fyrir það fólk, (VS:XI_52J) eigi einasta fyrir það fólk, heldur það að hann safnaði í eitt þeim Guðs börnum er sundur voru dreifð. 
(VS:XI_53J) Og upp frá þeim degi samtóku þeir með sér að lífláta hann.
(VS:XI_54J) Jesús gekk eigi þaðan af berlega hjá Gyðingum, heldur fór hann burt í eitt byggðarlag nærri eyðimörku, í þá borg sem kallaðist Efrem, og þar dvaldist hann meður sínum lærisveinum. 
(VS:XI_55J) En þá var páskahátíð Gyðinga nálæg, og margir úr þeirri sveit gengu (P:213) upp til Jerúsalem fyrir páskana að hreinsa sig. 
(VS:XI_56J) Þeir stóðu og spurðu eftir Jesú og töluðu sín á millum í musterinu: 
Hvað sýnist yður það hann kemur eigi til hátíðardagsins? 
(VS:XI_57J) En biskupar og faríseis gáfu út það boðorð að ef nokkur vissi hvar hann væri, þá skyldi undirvísa þeim svo að þeir mættu höndla hann.

(MS:0) kapítuli
(VS:XII_1J) Sex dögum fyrir páska kom Jesús í Betaníam þar sem Lasarus hafði dauður verið, hvern eð Jesús hafði upp vakið af dauða. 
(VS:XII_2J) En þeir bjuggu honum þar eina kveldmáltíð, og Marta þjónaði. 
Lasarus var einn af þeim sem til borðsins sat með honum. 
(VS:XII_3J) Þá tók María eitt smyrslapund af hinu skærasta og dýrlegasta narden og smurði með fæturnar á Jesú og þurrkaði svo hans fætur meður sínum hárlokkum. 
Húsið fylltist og upp af ilm smyrslanna. 
(VS:XII_4J) Þá sagði einn af hans lærisveinum, Júdas Símeonsson Ískaríot, sá er hann sveik þar eftir: 
(VS:XII_5J) Fyrir því eru þessi smyrsl eigi seld fyrir þrjú hundruð peninga og gefið fátækum? 
(VS:XII_6J) Þetta sagði hann eigi af því að hann hirti um fátæka, heldur af því að hann var þjófur og hafði fépyngjuna og bar það sem gefið var. 
(VS:XII_7J) Þá sagði Jesús: Lofa henni því þetta geymdi hún til míns greftrunardags. 
(VS:XII_8J) Volaða hafi þér jafnan hjá yður, en mig hafi þér eigi að jafnaði.
(VS:XII_9J) En er fjöldi mikill af Gyðingum fornam að hann var þar sjálfur, komu þeir ei einasta þangað fyrir Jesús sakir, heldur að þeir sæi Lasarum, þann sem hann hafði af dauða reist.
(VS:XII_10J) En prestahöfðingjar samtóku og það að láta í hel slá Lasarum (VS:XII_11J) því að fyrir hans sakir gengu margir af Gyðingum þangað og trúðu á Jesúm.
(VS:XII_12J) Annan dag eftir þá eð lýðurinn heyrði sem til hátíðardagsins var kominn að Jesús kæmi til Jerúsalem, (VS:XII_13J) þá tóku þeir sér kvistu af pálmaviði og gengu út í móti honum og hrópuðu: Hósíanna. 
