Það orð sem eg talaði, það mun dæma hann á efsta degi. 
(VS:XII_49J) Því að eg talaði eigi af sjálfum mér, heldur faðirinn sá mig sendi, hann gaf mér sjálfur boðorð til hvað eg skyldi segja eður mæla, (VS:XII_50J) og eg veit að hans boðorð er eilíft líf. 
Það eg tala, það tala eg svo sem faðirinn sagði mér.

(P:216) Þrettándi kapítuli
(VS:XIII_1J) Fyrir páskahátíðina, og Jesús vissi að hans tími var kominn að hann gengi úr þessum heimi til föðursins. 
Og líka sem hann elskaði sína þá er hér voru í heimi, svo elskaði hann þá og allt til enda. 
(VS:XIII_2J) Og að gjörðri kveldmáltíðinni (PR:S) því djöfullinn hafði þá þegar sent í hjarta Júdasar Símonssonar Ískaríot, að hann sviki hann (PR:E) (VS:XIII_3J) vissi Jesús það faðirinn hafði allt gefið honum í hendur og það að hann var af Guði út kominn og til Guðs færi hann. 
(VS:XIII_4J) Stóð hann upp frá kveldmáltíðinni, lagði af sér klæðin og tók eitt línklæði, gyrti um sig. 
(VS:XIII_5J) Eftir það hellti hann vatni í eina munnlaug og tók til að þvo fæturna á lærisveinunum og þurrkaði meður því línklæði er hann var með gyrtur.
(VS:XIII_6J) Þá kom hann til Símonar Petri. 
En Pétur sagði til hans: Herra, átt þú að þvo á mér fætur? 
(VS:XIII_7J) Jesús svaraði og sagði honum: Hvað eg gjöri, það veist þú nú eigi, en seinna veist þú það. 
(VS:XIII_8J) Þá sagði Pétur til hans: Aldri um ævi skalt þú mína fætur þvo. 
Jesús svaraði honum: Ef eg skal eigi þvo þér, þá hefir þú ekki hlutdeild meður mér. 
(VS:XIII_9J) Símon Petrus sagði þá: Herra, ei einasta fæturna, heldur jafnvel höfuð og hendur. 
(VS:XIII_10J) Jesús sagði til hans: Sá þveginn er, hann þarf eigi að þvo nema fæturnar því hann er allur hreinn. 
Þér eruð og hreinir, en eigi allir. 
(VS:XIII_11J) Því hann vissi fyrir hver sá var er hann mundi svíkja. 
Fyrir það sagði hann: Þér eruð ei allir hreinir.
(VS:XIII_12J) En eftir það hann hafði þvegið fætur þeirra, tók hann sín klæði, settist niður aftur og sagði þá enn til þeirra: Viti þér hvað eg gjörða yður? 
(VS:XIII_13J) Þér kallið mig meistara og herra, þér segið það og rétt því að eg er hann, (VS:XIII_14J) og nú ef eg, herra og meistari, þvó yðra fætur, þá skulu þér og innbyrðis þvo hver annars fætur. 
(VS:XIII_15J) Þetta gaf eg yður til eftirdæmis svo þér gjörið líka sem eg gjörða við yður. 
(VS:XIII_16J) Sannlega, sannlega segi eg yður að þjóninn er eigi meir sínum herra né sendiboðinn æðri þeim er hann út sendi.
(VS:XIII_17J) Ef þér vitið þetta, þá eru þér sælir ef þér gjörið (P:217) þetta. 
(VS:XIII_18J) Eigi segi eg af yður öllum. 
Eg veit hverja eg hefi út valið, heldur það að uppfyllist ritningin: 
Sá sem að etur brauð meður mér, hann treður mig undir fætur. 
(VS:XIII_19J) Nú segi eg yður það áður en það sker svo að þér trúið þá það er skeð að eg em hann. 
(VS:XIII_20J) Sannlega, sannlega þá segi eg yður: Hver hann meðtekur þann er eg sendi, sá meðtekur mig, en hver hann meðtekur mig, hann meðtekur þann sem mig sendi.
(VS:XIII_21J) Þá Jesús hafði þetta sagt, hryggðist hann í sínum anda, vottaði og sagði: Sannlega, sannlega segi eg yður það einn af yður mun forráða mig. 
(VS:XIII_22J) Þá leit hver lærisveinanna til annars uggandi við af hverjum hann segði. 
(VS:XIII_23J) En þar var einn af hans lærisveinum sem sat til borðsins í faðmi Jesú, hvern er Jesús elskaði mjög. 
(VS:XIII_24J) Honum benti Símon Petrus að hann spyrði hann hver sá væri er hann hefði til talað. 
(VS:XIII_25J) Af því að hann lá þá á brjósti Jesú sagði hann til hans: Herra, hver er sá? 
(VS:XIII_26J) Jesús svaraði: Sá er hann, að hverjum eg rétti vökvaðan brauðbita. 
Og þá hann vökvaði brauðið, gaf hann það Júdasi Símonssyni Ískaríot, (VS:XIII_27J) og eftir þann bita fór andskotinn í hann.
Þá sagði Jesús til hans: Hvað þú gjörir, þá gjör það snart. 
(VS:XIII_28J) En enginn af þeim sem til borðsins sátu, vissi til hvers hann talaði. 
(VS:XIII_29J) Sumir ætluðu það af því að Júdas hafði fépungana að Jesús mundi segja honum: Kaup þú það er oss gjörist þörf til hátíðardagsins, eða að hann gæfi nokkuð fátækum. 
(VS:XIII_30J) Og þá hann hafði bitann tekið, gekk hann strax út, og þá var nótt. 
(VS:XIII_31J) En þá hann var út genginn, sagði Jesús: Nú er mannsins sonur auglýstur, og Guð er auglýstur með honum. 
(VS:XIII_32J) Fyrst Guð er auglýstur með honum, þá mun Guð auglýsa hann í sjálfum sér, og snarlega mun hann auglýsa hann.
(VS:XIII_33J) Sonakorn mín, eg em enn litla stund hjá yður. 
Þér leitið mín, og líka sem eg sagði við Gyðinga: Hvert eg fer, þangað kunni þér eigi að koma, svo segi eg yður nú. 
(VS:XIII_34J) Eitt nýtt boðorð þá gef eg yður að þér elskið hver annan. 
Líka sem eg elskaði yður, svo skulu þér og elskast innbyrðis, (VS:XIII_35J) og af því kenna allir að þér eruð mínir lærisveinar ef þér hafið kærleikann yðar í milli. 
(VS:XIII_36J) (P:218) Símon Petrus segir til hans: Herra, hvert fer þú? 
Jesús svaraði honum: Þangað sem eg fer, máttu nú að sinni eigi fylgja mér, en seinna meir þá muntu fylgja mér. 
(VS:XIII_37J) Pétur segir til hans: Herra, því má eg nú ekki fylgja þér? 
