(VS:XVI_12J) Enn hefi eg margt að segja yður, en þér fáið eigi allt borið að sinni. 
(VS:XVI_13J) Nær að kemur sá sannleiksandi, þá mun hann kenna yður allan sannleik því að eigi talar hann af sjálfum sér, heldur hvað hann heyrði, það talar hann, og hvað ókomið er, það kunngjörir hann yður. 
(VS:XVI_14J) Hann sami mun og auglýsa mig því að af mínu mun hann það taka og kunngjöra yður. 
(VS:XVI_15J) Allt hvað minn faðir hefur, það er mitt. 
Fyrir því sagða eg að af mínu mun hann það taka og kunngjöra yður.
(VS:XVI_16J) Og innan skamms þá munu þér eigi sjá mig, og enn aftur innan skamms þá munu þér sjá mig því að eg fer til föðursins. 
(VS:XVI_17J) Þá sögðu hans lærisveinar sín á milli: Hvað er það að hann sagði oss: Innan skamms þá munu þér eigi sjá mig, og þá aftur innan skamms munu þér sjá mig því að eg fer til föðursins? 
(VS:XVI_18J) Þá sögðu þeir: Hvað er það: Innan skamms? 
Vér vitum eigi hvað hann segir. 
(VS:XVI_19J) Þá fornam Jesús að þeir vildu spyrja hann að og sagði til þeirra: Þér spyrjið að því yðar í milli: Innan skamms þá munu þér eigi sjá mig, og þá aftur innan skamms munu þér sjá mig. 
(VS:XVI_20J) Sannlega, sannlega segi eg yður: Þér munuð gráta og kveina, en heimurinn mun fagna. 
Þér verðið og hryggvir, en yðar hryggð skal snúast í fögnuð.
(VS:XVI_21J) Konan, nær hún skal fæða, þá hefir hún hryggð því að hennar stund er komin. 
En þá hún hefir barnið fætt, minnist hún eigi þess harmkvælis fyrir fagnaðar sakir því maður var í heiminn borinn. 
(VS:XVI_22J) Þér hafið nú (P:223) hryggð, en eg skal sjá yður aftur, og yðart hjarta skal fagna, og yðvarn fögnuð skal enginn af yður taka. 
(VS:XVI_23J) Á þeim degi munu þér mig og einskis spyrja.
Sannlega, sannlega segi eg yður: Hvers þér biðjið föðurinn í mínu nafni, það mun hann gefa yður. 
(VS:XVI_24J) Hingað til hafi þér einskis beðið í mínu nafni. 
Biðjið, þá munu þér meðtaka svo að yðar fögnuður fullkomnist.
(VS:XVI_25J) Þetta hefi eg talað í orðskviðum til yðar. 
Sá tími kemur að eg tala eigi lengur orðskviði til yðar, heldur kunngjöri eg yður berlega af mínum föður. (VS:XVI_26J) Á þeim degi munu þér og biðja í mínu nafni. 
Og eigi segi eg yður að eg muni biðja föðurinn fyrir yður (VS:XVI_27J) því að sjálfur faðirinn elskar yður af því þér elskið mig og trúið það eg sé af Guði út genginn. 
(VS:XVI_28J) Eg em af föðurnum út genginn og kominn í þennan heim. 
Eg fyrirlæt og aftur þennan heim og fer til föðursins.
(VS:XVI_29J) Hans lærisveinar segja þá til hans: Sé, nú talar þú berlega og mælir öngva orðskviðu. 
(VS:XVI_30J) Nú vitum vær að þú veist alla luti, og þú þarft eigi að nokkur spyrji þig. 
Fyrir það trúum vér að þú sért af Guði út genginn.
(VS:XVI_31J) Jesús svaraði þeim: Nú trúi þér. (VS:XVI_32J) Sjáið, sú stund kemur og er nú þegar komin að þér sundrist hver til sinna og látið mig einan saman. 
En eg er þó eigi einn saman því að faðirinn er með mér.
(VS:XVI_33J) Þetta tala eg því til yðar að þér hefðuð frið í mér því í heiminum hafi þér hörmung. 
En verið þó hughraustir því að eg yfirvann heiminn.

Seytjándi kapítuli
(VS:XVII_1J) En þetta talaði Jesús og hóf upp sín augu til himins og sagði: Faðir, stundin er komin að þú auglýsir son þinn svo að þinn sonur auglýsi og þig svo sem (VS:XVII_2J) þú gaft honum yfir vald alls holds að hann gefi þeim öllum er þú gaft honum eilíft líf. 
(VS:XVII_3J) En það er eilíft líf að þeir játi þig einan og sannan Guð vera og þann þú út sendir, Jesúm Krists. 
(VS:XVII_4J) Eg auglýsti þig á jörðu og fullkomnaði það verk er þú fékkst mér að gjöra. 
(VS:XVII_5J) Og nú auglýs þú mig faðir hjá sjálfum þér meður þeirri dýrð er eg (P:224) hafða hjá þér áður en heimurinn var. 
(VS:XVII_6J) Eg hefi opinberað nafn þitt fyrir mönnum þeim er þú gaft mér af heiminum. 
Þeir voru þínir, og þú gaft mér þá, og þeir geymdu þín orð. 
(VS:XVII_7J) Nú vita þeir að allt, hvað þú gaft mér, sé af þér (VS:XVII_8J) því að þau orð er þú gaft mér, þá gaf eg þeim. 
Og þeir hafa þau meðtekið og sennilega viðurkennt það eg em af þér út genginn og trúa því að þú sendir mig.
(VS:XVII_9J) Eg bið fyrir þeim. 
Eigi bið eg fyrir heiminum, heldur fyrir þeim, hverja þú gaft mér því að þeir eru þínir, (VS:XVII_10J) og hvað mitt er, það er þitt, og hvað þitt er, það er mitt, og í þeim er eg auglýstur. 
(VS:XVII_11J) Og eigi em eg nú meir í heiminum, en þeir eru í heiminum, og eg kem til þín. 
Heilagur faðir, geym þá í þínu nafni, hverja þú gaft mér, að þeir sé eitt svo sem við. 
(VS:XVII_12J) Á meðan eg var hjá þeim í heiminum, þá geymdi eg þá í þínu nafni, hverja þú gaft mér, þá varðveitti eg, og enginn af þeim er glataður nema sá einn glatanar sonur svo að ritningin uppfylltist.
(VS:XVII_13J) En eg kem nú til þín, og þetta tala eg í heiminum svo að þeir hafi minn fullan fögnuð meður sjálfum sér. (VS:XVII_14J) Eg gaf þeim mín orð, og heimurinn hatar þá því að þeir eru eigi af heiminum, líka sem það að eg er eigi af heiminum. 
(VS:XVII_15J) Eg bið eigi að þú takir þá af heiminum, heldur að þú geymir þá frá illu. 
(VS:XVII_16J) Þeir eru eigi af heiminum svo sem að eg er eigi af heiminum. 
(VS:XVII_17J) Helga þú þá í þínum sannleik. 
