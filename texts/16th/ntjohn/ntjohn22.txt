(VS:XVIII_31J) Þá sagði Pílatus til þeirra: Taki þér hann þá og dæmið eftir yðrum lögum. 
Gyðingar sögðu þá til hans: Eigi hæfir oss að lífláta nokkurn (VS:XVIII_32J) svo að það orð uppfylltist er hann sagði, teiknandi til með hverjum dauða hann ætti að deyja.
(VS:XVIII_33J) Pílatus gekk þá inn aftur í þinghúsið, kallaði á Jesúm og sagði til hans: Ert þú Gyðingakonungur? 
(VS:XVIII_34J) Jesús svaraði: Talar þú það af sjálfum þér eða hafa aðrir sagt þér frá mér? 
(VS:XVIII_35J) Þá svaraði Pílatus: Er eg nokkuð Gyðingur? 
Þín þjóð og biskuparnir seldu þig mér. 
Hvað gjörðir þú? 
(VS:XVIII_36J) Jesús svaraði: Mitt ríki er eigi af þessum heimi. 
Ef að mitt ríki væri af þessum heimi, þá mundi mínir þénarar stríða í mót svo að eg seldist eigi Gyðingum. 
En nú er mitt ríki eigi héðan. 
(VS:XVIII_37J) Þá sagði Pílatus til hans: Þá ert þú þó konungur? 
Jesús svaraði: Þú segir það. 
Eg em og konungur. 
Til þess em eg fæddur og til þess em eg í heiminn kominn að eg beri vitni sannleiknum. 
Og allir sem eru af sannleiknum, þeir heyra mína rödd. 
(VS:XVIII_38J) Pílatus sagði til hans: Hvað er sannleikur?
Og þá hann hafði þetta sagt, gekk hann út aftur til Gyðinga og sagði til þeirra: Eg finn öngva sök með honum. 
(VS:XVIII_39J) En það er yðar siðvenja að eg gefi yður einn lausan á páskum. 
Vilji þér að eg gefi yður nú lausan sjálfan Gyðingakonunginn? 
(VS:XVIII_40J) Þá kölluðu allir aftur í móti, segjandi: Eigi þennan, heldur Barrabam. 
En Barrabas var spillvirki.

Nítjándi kapítuli
(VS:XIX_1J) Pílatus tók þá Jesúm og lét strýkja. 
(VS:XIX_2J) Stríðsmenn fléttuðu kórónu af þyrnum og settu á hans höfuð, færðu hann og í purpuraklæði (VS:XIX_3J) og sögðu: Heill sértu, konungur Gyðinga, og gáfu honum pústra. 
(VS:XIX_4J) Þá gekk Pílatus út aftur og sagði til þeirra: Sjáið, eg leiði hann nú út til yðar svo að þér vitið það eg finn öngva sök með honum. 
(VS:XIX_5J) Þá gekk Jesús út, berandi þyrnikórónu og eitt purpuraklæði. 
Og hann sagði til þeirra: Sjáið (P:228) manninn. 
(VS:XIX_6J) Þá er biskuparnir og þénararnir sáu hann, kölluðu þeir, svo segjandi: Krossfestið, krossfestið. 
Pílatus sagði til þeirra: Taki þér hann og krossfestið því að eg finn öngva sök með honum. 
(VS:XIX_7J) Þá svöruðu honum Gyðingar: Vér höfum lög, og eftir vorum lögum skal hann deyja því að hann gjörði sig að Guðs syni.
(VS:XIX_8J) Þá Pílatus heyrði þessi orð, óttaðist hann enn meir (VS:XIX_9J) og gekk inn aftur í þinghúsið og sagði til Jesú: Hvaðan ert þú? 
En Jesús gaf honum eigi svar. 
(VS:XIX_10J) Þá sagði Pílatus til hans: Talar þú eigi við mig? 
Veist þú eigi að eg hefi vald til að láta krossfesta þig og eg hefi vald til að gefa þig lausan? 
(VS:XIX_11J) Jesús svaraði: Eigi hefðir þú nokkuð vald yfir mér nema þér væri það gefið hér ofan að. 
Fyrir því hefir sá meiri synd er mig selda þér. 
(VS:XIX_12J) Og eftir það leitaði Pílatus við að láta hann lausan. 
En Gyðingar hrópuðu og sögðu: Ef þú lætur þennan lausan, þá ert þú ekki keisarans vinur. 
Því að hver sem sig gjörir konung, hann mælir í móti keisaranum.
(VS:XIX_13J) Þá Pílatus heyrði þessi orð, leiddi hann Jesúm út og setti sig á dómstól í þeim stað sem kallaðist Hávi flötur, en á ebresku Gabbata. 
(VS:XIX_14J) En það var á aðfangadegi páska, nærri séttu stund. 
Þá segir hann og til Gyðinga: Sjáið konung yðvarn. 
(VS:XIX_15J) En þeir kölluðu: Taki burt. 
Krossfestu hann. 
Pílatus sagði til þeirra: Skal eg krossfesta konung yðvarn? 
Þá svöruðu biskuparnir: Öngvan höfu vær konung nema keisarann. 
(VS:XIX_16J) Þá seldi hann þeim hann að hann krossfestist.
Þá tóku þeir Jesúm og leiddu hann þaðan. 
(VS:XIX_17J) Hann sjálfur bar sinn kross og gekk út í þann stað sem kallaðist Höfuðskeljarstaður, en á ebresku Golgata, (VS:XIX_18J) hvar þeir krossfestu hann og tvo aðra með honum, sinn til hvorrar handar, en Jesúm í miðið. 
