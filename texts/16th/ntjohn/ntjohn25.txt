(VS:XXI_16J) Enn segir hann aftur í öðru sinni til hans: Símon Jónasson, elskar þú mig? 
Hann segir honum: Já, herra, þú veist að eg elska þig. 
Hann segir þá til hans: Fæð þú sauði mína. 
(VS:XXI_17J) Hann segir enn aftur í þriðja sinni til hans: Símon Jónasson, elskar þú mig? 
Þá hryggðist Pétur við því hann sagði þrisvar: Elskar þú mig? 
og sagði til hans: Herra, þú kennir alla hluti. 
Þú veist að eg elska þig. 
Jesús segir til hans: Al þú þá sauði mína.
(VS:XXI_18J) Sannlega, sannlega segi eg þér: Þá þú vart yngri, gyrtir þú sjálfur þig 
og gekkst þangað þú vildir, 
en þá þú eldist, munt þú þínar hendur út breiða, 
og annar mun þá gyrða þig og þangað leiða sem þú vilt eigi. 
(VS:XXI_19J) En þetta sagði hann, teiknandi með hverjum dauða að hann skyldi Guð dýrka.
Og þá hann hafði þetta sagt, segir hann til hans: Fylg þú mér eftir. 
(VS:XXI_20J) Pétur sneri sér við 
og leit þann lærisvein eftir fylgjanda sem að Jesús elskaði, sá er og um kveldmáltíðina hafði á hans brjósti legið og sagt: Herra, hver er sá er þig forræður? 
(VS:XXI_21J) Þá Pétur leit nú þennan, segir hann til Jesú: Herra, hvað skal þessi? 
(VS:XXI_22J) Jesús segir til hans: Ef eg vil að hann blífi til þess að eg kem, hvað kemur það við þig? 
Fylg þú mér eftir. 
(P:234) (VS:XXI_23J) Þá gekk sú orðræða á meðal bræðranna: Þessi lærisveinn deyr eigi. 
Og Jesús sagði eigi til hans: Hann deyr eigi, heldur: 
En eg vil að hann blífi til þess að eg kem, hvað kemur það við þig? 
(VS:XXI_24J) Þessi er sá lærisveinn er um þetta ber vitni og þetta skrifaði. 
Og vér vitum að hans vitnisburður er sannur.
(VS:XXI_25J) Þar eru og margir aðrir hlutir sem Jesús gjörði, hverjir ef þeir skyldu allir skrifast hver eftir öðrum (PR:S) þá held eg (PR:E) að heimurinn mundi eigi yfir grípa þær bækur sem skrifast mættu.
Hér endast S. Jóhannis guðsspjöll.
