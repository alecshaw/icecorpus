En þessir allir kompagnis-bæður sem hér hafa soddan cantori funderat, skyldu í tíma gæta að sér að þeir ei fyrir hæðni sína og spott undir sálmalaginu fá þau laun stundlega, sem einn heilagalinn dári fékk forðum sem hæddi og lastaði Pál postula, sem voru, að hann datt dauður niður mitt í lastyrðunum og tóku (P:47) djöflarnir við sálunni.
En í eilífðinni mun þetta sposka kompagni vissilega fá að vita og reyna hvað það leiðir eftir sig að hæða helgidóminn á náðarinnar tíma og vanbrúka sönglag sigurkirkju guðs í himninum og hans stríðskirkju hér á jörðunni, þá hann hlýtur með sínum kompanis-bræðrum (PR:S) öllum fordæmdum (PR:E) nauðugur stikla með Starkaðarhljóðum í baðstofu eilífra kvala, með nýtt cantori útaf vei og svei yfir sinni sálu og líkama undir lagi óaflátanlegrar ýlfranar óps og tannagnísturs.
Þessar allar fyrrgreindar syndir og aðrar fleiri þvílíkar gjöra oss og vorar sóknir alblóðugar fyrir guði.
Því er oss mál að vakna (PR:S) þar velflestir í kringum oss hafa yfirlit guðlegs athæfis en afneita þess krafti móti öllum vorum áninningum (PR:E) og vort enni móti þeirra koparenni og járnhnakka að setja og samhuga að blása hátt í lúðra drottins ef ske mætti þeir nolentes volentes vildu heyra það lögmál og oðið sem drottinn Zebaoth sendir í sínum anda fyrir vorn munn, sína óverðugra þénara.
Og þó vér daglega reynum að þeir eru dristugir, sérgóðir, andvígir og hvassir klungurþyrnar við oss, þá vitum víst að sá er sterkari sem með oss er í verki og sitt orð styrkir.
En þeir og þeirra höfðingi hljóta spilinu að tapa um síðir.
En hvar er það veraldlega valdið sem herrann hefur sett til að styðja oss í þessu verki og taka með verðinu það vonda burt úr borginni, svo bölvanin uppsvelgi ekki landið.
Munu öngvir af þeirri orðu finnast hjá oss sem láta fyrrgreindar syndir (PR:S) 1. bæði þeirra allra sem fyrir augunum á guðhræddum mönnum líkari eru í sinni russeran, íláti og hirslu, allra óhreinna anda en mönnum, 2. ósamþykki (P:48) hjónanna, 3. agaleysi foreldranna, 4. óhlýðni barnanna við foreldrana, 5. ódyggð þénaranna við húsbændurnar, 6. vanbrúkan sakramentanna, 7. vanhelgan hátíðisdaganna með öðru fleira (PR:E) fá yfirgang í landinu af því þeirra valdstjórnarsverð ryðgar í bálinu.
Munu heldur öngvir finnast, þeir sem hafa við fyrrgreindar syndir lagaréttinum álíka og göngulrófur haga vefnaði sínum sem er að smáflugur verða fastar í þeirra vef.
En bremsur og eiturpöddur sleppa lausar, smáþjófar og þeir sem óforhugsað þjóstyrði tala eða öfugri hendi veifa, þeir verða fastir í lagaréttinum.
En þeir postulinn telur upp ásamt okurköllum, töfrabelgjum, meineiðurum, þeir ganga velflestir lausir og liðugir í gegnum hann hjá oss
og dæmast því oft með þvílíku móti.
Sá fátæki ofan í ösku, en sá ríki (PR:S) ef hann nökkurn tíma dæmist (PR:E) upp í dómarans tösku.
Sá rangláti réttlátur, en sá réttláti ranglátur.
Svo væri Cambyses á dögum, mundi hann hafa nóg að gjöra nökkra daga að láta flá húðina af sisamnibus, þvílíkum sínum undirdómörum og þenja skinnið um dómarasætin þeim til viðvörunur er eftir þá tæki við lögsögunni.
Og þó þeir óttist aldrei Cambysen eða hans maka, þá verða þó aldrei dómendur stefndir til þess fjölmenna alþingis seinna meir fyrir landsdómarann lifendra og dauðra, jesúm christum, sem þá vill sjálfur yfirheyra allra þeirra dóma, atkvæði og ályktanarorð, og sjálfur rannsaka þeirra dómabækur og lögsögn alla.
Þess vegna (P:49) hreinsast ekki blóðugar syndir burt úr landinu með þvílíkri dofinni lögsögn, heldur hitt, landið verður þess blóðugra sem drottinn jesús gjörir lengur dvöl á að koma og sinn lavagarð að hreinsa.
Þar fyrir hljótum vér drottni samverkanda hita og þunga dagsins að bera og eftir mesta mæti úr herrans víngarði labruseas að tína, þó vér fáum af þeim óguðlegu oft þung orð og vanþökk in fine laborum.
Nú þó ég skrifi um þetta þá veit ég það fullvel að veraldarinnar synir taka á móti þessum blöðum með stálhönskum, það er, þeir halda þá (PR:S) eftir spámannsins máltæki (PR:E) fyrir svívirðing, sem kenna þeim hallkvæmt, heilnæmt og (MS:unclear) eru í þeirra geði (MS:unclear).
Það er, góður lærdómur er í þeirra geði kvöl og hrelling,
og þvílíkt mátti auðveldlega skiljast af bréfi mér tilskrifuðu um árið þá ég teiknaði nökkuð móti galdravafi Jóns málara.
Því þessi öld vér í lifum vill að vér séum blindir vökumenn (PR:S) sjáum ekki inn um grindurnar hennar athæfi (PR:E) og hljóðalausir hundar (PR:S) þeir ekki fæli úlfinn, sinn herbergjagest frá sér (PR:E).
