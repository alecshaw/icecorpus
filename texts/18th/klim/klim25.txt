lokkaði oss út af dyrunum.
Þá vér þar komum, sáum vér eik eina,
sem bar blómstrakrans á höfðinu, með herlegri viðhöfn, og
þekktum vér strax, að það var sú hin sama eik, sem vér sáum áður
standa úti á víðivangnum með bandi um hálsinn.
Orsök til þessa
triumphs (PR:S) eður fagnaðarláta (PR:E) var sú, að sú ráðlegging, sem hún
hafði gefið með lífsháska sínu, var nú gild metin og meðtekin.
En það fékk ég með engu móti vitað, með hverjum röksemdum og
ástæðum hann hefði veikt hinn gamla setning, því að þetta fólk
er ærið dult að sér og þögult;
og þar af kemur það, að almúgi 
veit ekki hið minnsta af því, sem áhrærir almennings
nauðsynjar, eður það sem í ráðinu er ályktað.
Og er þessu öðru
vísi varið en hjá oss, þar eð ráðstefnu ályktanir og dómara
úrskurðir eru í drykkjustofum og ölhúsum fortaldir,
úrskurðaðir, og líka einnin útliðaðir og að spotti hafðir, hér
um einum degi eftir það þeir eru gjörðir og útgengnir.
Eptir einnar stundar bið kom vor Karatti aftur, og bauð oss
öllum sér að fylgja, og það gjörðum vér gjarnsamlega.
Á
veginum mættu oss litlir ungviðir hér og hvar, sem höfðu til
sölu allra handa blaðarusl um merkilega og sérlega hluti.
Meðal annars varð fyrir mér af hendingu lítið bæklingskorn, sem
hafði titil þenna: Um það nýja og óvenjulega loftsteikn, eður
flugdreka, sem sást á umliðnu ári.
Og hér sá ég sjálfan mig í
kopar útstunginn, í sömu mynd, sem ég hvirflaðist í kringum
plánetann í loftinu, með krókstaf í hendi, og dró togstúfinn
eftir mér.
Ég gat varla haldið mér fyrir hlátri við þessa sýn,
og þenkti: Hvaða látum! Er þetta ei falleg sýn, og ypparlegt
koparstykki?
Þó keypta ég kver þetta
(P:47)
fyrir einn kilak, sem gildir hér um þrjú góð groschen (PR:S) : 9.
fiskar (PR:E) eftir vorri mynt, þvingaði minn hlátur, og fór minn veg
til furstans bólstaðar, sem var meir álitlegur og þægelegur af
handverks kunnáttu, en að þar væri konungleg og veglega
útprýdd herbergi, eður stásslega málaðir salir, og lagðir með
ágætum dýrindis marmara.
Ég sá ei marg hoffólk eður þénara,
því furstans hófsemi hefur andstyggð á öllu óhófi.
Hér þarf ei
