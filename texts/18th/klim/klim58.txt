örfáir, sem til einskis eru neytir.
Í því hefur skaparinn enga
skuld, að sumar skepnur eru haldnar alls hendis ónýtar,
heldur mennirnir, þeir sem ei rannsaka nóglega sérhverrar
kraft, að brúka hana til þess, sem hún er hæfileg.
Þetta sýnist
mér fyrir mitt leyti megi þannin upplýsast: Vér höfum á vorum
dögum séð eitt dýr komið úr hinni efri veröldu, sem er haldið
öldungis ónýtt, sökum síns ofbráða skilnings og hvatvísi;
þó
höfum vér allvel getað nýtt það, sökum hraðleika sinna fóta,
að hverju það yfirgengur oss alla.
Þá ég las þessa grein,
þenkti ég heimugliga við sjálfan mig: Upphafið hefur ærlegur
maður gjört, en einhver skelmir álykktunina.
9. (PR:E) Sérhver fursti athugi, meðal annarra stjórnunar 
kúnsta vandlega, að fá sínum erfðaprinsi duglegan
hofmeistara, og útvelji þann eina, sem mest er afbrugðinn að
dyggðum og lærdómi.
Því af undirvísan þess tilkomanda
eftirfylgjara hangir velferð almúgastjórnarinnar.
Því vér
höldum því síðan óaflátanlega, sem vér numdum og erum vanir
til í vorum blauta barndómi.
Fyrir því er nauðsynlegt, að
lærimeistarinn elski sjálfur föðurlandið, svo hann innræti
furstanum elsku til sinna þegna;
því þangað í átt á allur
lærdómur að lúta, sem hann kennir sínum tiltrúuðum lærisvein.
10. (PR:E) Sérhver fursti þarf nauðsynlega að rannsaka
sinnislag sinna þegna hið gaumgæfilegasta, og láta sem sér
líki það;
og þá hann vill afkoma löstum sinna undirsáta, að
dempa þá fremur með góðum dyggða dæmum, en með laganna freku: Því
vond dæmi tæla oss auðveldlega, þá vér sjáum þau á ypparlegu
fólki.
11. (PR:E) Engum sé liðið að ganga fram í iðjuleysi, því
letingjar eru föðurlandinu til þyngsla: Já! með iðni og
sífelldu erfiði verða almúgans kraftar styrktir og staðfestir;
en hér á móti vondar ráðagjörðir og sviksamleg fyrirtæki
tvístruð og að útideyfu gjörð.
Sökum þess er betra fyrir hvern
einn landslýð, að fólkið fáist heldur við óþarfa hluti, og
forlysti sig heldur með fánalegri ofneyslu og leikaraskap,
en að ganga fram í iðjuleysi, af hverju allt illt framkemur.
