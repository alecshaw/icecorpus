12. (PR:E) Framvegis hlýtur hver einn fursti að sjá til, að hann (P:77) geti viðhaldið eindrægni meðal sinna undirsáta; jafnvel þó hann gjöri það ei illa né óráðlega, að hann stundi að ala heimugliga öfund milli sinna ráðgjafa; álíka sem þá einhver dómari kemst að sannleikanum í málinu, þá talsmennirnir þrátta.
13. (PR:E) Sá fursti gjörir rétt viturlega, sem heyrir meiningar alls ráðsins í magtáliggjandi málefnum;
þó er óhultara að hann grennslist eftir sérhvers ráðsherra áliti sér í lagi, heldur en að heyra þá alla ásamt og undir eins; þvíað á ráðstefnum, þar sem meiningar eru opinberlega frambornar, skeður það venjulega oftsinnis, að einn veltalandi ráðsherra yfirgengur hina aðra með sinni fljótandi mælsku; svo furstinn fellst þá á eina einustu meiningu, í staðin hinna mörgu.
14. (PR:E) Refsinganna er ei síður þörf en launanna; því við hið fyrra verður því vonda eytt; en við hið síðara það góða eflt, og því framhaldið.
Sökum þess útheimtir nauðsynin, að hin vondi maður sé ei látinn ólaunaður, ef hann gjörir eitthvað loflegt; svo aðrir verði þess meir upphvattir að sýsla það trúlega og ærlega, sem þeim er á hendi.
15. (PR:E) Þá menn skulu setjast í virðingar eður almenn embætti, varðar mest um að athuga dugnað persónanna: Því jafnvel þótt frómlyndi og hreinlyndi séu slíkar dyggðir, sem gjöri mann elsku verðan, þá samt eru það þó þær dyggðir, sem oss kunna hvað oftast að pretta: Því sérhver auðsýnir sig fróman, af því hann veit, að hann kann að búa sér veg til vegsemdar með dyggðanna skini.
Og er það satt, að í þeirri meiningu læst hver maður ærlegur vera, og vill valinkunnur heita.
Því má og hér við bæta, að það er ei svo hægt að dæma um frómlyndi og dyggðasemi einhvers manns, fyrr en hann er kominn í nokkurt embætti, hvar hann verður fyrst að framvísa raun af dyggðum sínum, svo sem á nokkrum opinberum sjónarhól eður skoðunarplássi;
en duganleikinn verður auðveldlega séður að undangenginni rannsökun og yfirheyrslu: Því heimskum og ólærðum manni er ærið torvelt að leyna sinni fávisku og  vankunnáttu, þar sem þvert á móti hræsnaranum er auðvelt að auðsýna sig fróman, og skálkinum að leyna meistaralega strákapörunum í sínum belg.
