Það orkaði til þess, að furstinn komst svo við af auðsýning svo stórrar auðmýktar, að hann, móti annarra von, setti þann sama í það tignarsæti, er hann hafði afsakað sig frá.
En þó varaði það ei lengi, að hann sannaði glöggt, að hann var prettaður með þessu auðmýktar skini, og að þessi nýi hofmann yfirgekk alla aðra að drambsemi og fávisku.
17. (PR:E) Ef nokkur fursti vildi setja snauðan mann, sem ekkert hefur að borga með, til ráðsherra eður gjaldkera, það væri svo mikið sem að setja það ætnasta dýr (PR:S) vielfrass (PR:E) til kokkhússmeistara, eður að trúa honum til að varðveita eitt mikið matarhús.
Hið sama er að segja um einn ríkan ágirndarkropp; því hinn hefur ekkert, þessi fær aldrei nóg.
18. (PR:E) Loksins má sérhver fursti eigi staðfesta nokkur legata eður mildar stiftanir, sem lúta þangað einungis, að latar eikur fóstrist, og styrkist þar með sínu iðjuleysi.
Sökum þess eru hér ei tekin í klaustur og önnur collegia (PR:S) samneytishús (PR:E)  nein önnur tré, nema iðinn og erfiðissöm, sem almúganum séu gagnleg með sinni handvinnu eður með lærdómi, að uppvekja mætur, virðing og prýði þeirri orðu eður bræðralagi, sem þeir eru limir af.
Nokkur fáein klaustur mega vera fráskilin, hvar gamlar útlifaðar eikur mega fæðast, og sökum elliburða vera fríar frá öllu erfiði.
19. (PR:E) Þá ódyggðir eru svo vaxnar til hjá einslags lýð, að þær þurfa að lagfærast, þá fer best, að það gjörist smám saman eftir hendinni; því að vilja útryðja gömlum og rótgrónum löstum öllum í sama sinn og svo sem í einu höggi, er viðlíkt, sem að láta gefa sjúkum manni eitt spýju og búkhlaups meðal, og taka honum blóð, allt undir eins.
