(P:87)
einslags rusl af fólki, sem árlega skúra ofna og reykháfa;
álíka skilja þessir bókadómarar ónýtt blaðarusl frá góðum
skrifum grandvarlega, og kast því burt í náðahúsið, sem kann
að skemma þann góða smekk.
Ég þenkti við sjálfan mig svoleiðis
um þetta: Æ! Ef svo gengi til hjá oss, hvílíkur fjöldi bóka
mundi þá ei hreppa viðlík forlög?
En þeir forskulda hið mesta hrós, sem rannsaka
yngisfólksins geðslag með mesta athygli, til hvers
lifnaðarmáta hver sé best lagaður og fallinn.
Því álíka sem
hljóðfæramenn finna strax í sínum eyrum raddarmuninn;
viðlíka
ráða þessir dyggða og lasta0dómarar og skoðunarmenn af smávægi
stóra hluti: Til dæmis, af augnaráðinu, af augnabrúnanna
sundur og samandrætti, af sorg, af gleði, af hlátri, af röddu,
af þögn, og öðrum þvílíkum hlutum, úrskurða þeir auðveldlega
til hvers hver sé hneigður, eður hafi náttúrlegan viðbjóð á.
En svo mig ranki við mér sjálfum, þá verð ég að segja svo
mikið, að ég þreyði þann tíma af með leiðendum að mestu leyti,
sem ég var hjá þessum undarlegu eikum, af því þeim varð altíð
nóg spott og hlátur að mér, sökum minnar hvatvísu skynsemdar.
Einnin angraði mig ei lítið það spélega viðurnefni, sem þeir
gáfu mér;
því þeir kölluðu mig almennt Skabba, eður þann
bráðvitra.
En þó líkaði mér verst, að mín þvottakona
skammaðist sín ei heldur að kalla mig þessu óþæga óþokka 
nafni, þar sem hún var þó komin af þeim lítilmótlegasta
almúga, og var sjálf eitt vesælt linditré, sem ég hefði ei
virt fyrir þrjá þumlunga.
